# Legendware Üyelik Sözleşmesi ve Kurallar
Son güncelleme: 08/07/2022

# İade Politikası
Sanal İçerik, edindiğiniz an itibariyle etkinleşen ürünler olması sebebiyle iade edemezsiniz.

# Hesabımı takas edebilir veya satabilir miyim?
Hayır. Hesap oluşturduğunuz anda aşağıdaki şartları kabul etmiş sayılırsınız:

Hesap bilgilerinizi/hesabınızı kimseyle paylaşamazsınız.
Hesap bilgilerinizi/hesabınızı satamazsınız veya devredemezsiniz.
Hesap bilgilerinizi gizli tutmalısınız.
Hesap bilgilerinizin ifşa olması veya başkası tarafından öğrenildiğini düşünmeniz durumunda derhal bize bildirmelisiniz. Hesabınızı başkasıyla paylaşmanız veya hesabınızın güvenliğini yeterince sağlayamamanız durumunda meydana gelebilecek yetkisiz erişim ve kayıplardan (Sanal İçerik kayıpları da dahil olmak üzere) siz sorumlusunuz.

# Hesabın Feshi
Siz. Hesabınızın askıya alınması veya silinmesi için talepte bulunabilirsiniz. Bunun için discord.gg/legendware adresinden bizimle iletişime geçmelisiniz.
Biz. Şu hâllerde yeterli şüphe oluşması durumunda hesabınızı size haber vermeksizin askıya alabilir veya silebiliriz:

Hizmet Şartları’nı veya Kullanım Kuralları’nı ihlâl ettiyseniz.
Yasal gerekçeler, 3. şahısların haklarının korunması veya Legendware menfaati gerekçesiyle hesabın aktivitelerinin sonlandırılması gerekli ise.
Yaptığınız ödemenin bir şekilde ödeme aracısı tarafından geri çekilmesi durumunda birilerine para iadesi yapmamız gerekir ise.
Başka birisinin ödeme yöntemlerini izinsiz kullanmış iseniz.
Bu tespitleri yapabilmek için otomatik sistemler veya işbirliği yaptığımız kişilerin verdiği bilgileri kullanabiliriz. Yanıldığımızı düşünürseniz Yardım Merkezi’mizden hiçbir detayı atlamadan bizimle iletişim geçin.

# Hesabım sonsuza kadar muhafaza edilecek mi?
Bunun garantisini veremeyiz. Hesabınızın uzun süre inaktif olması durumunda hesabı feshetme veya askıya alma hakkımızı saklı tutarız.

# Hesabım feshedilirse ne olur?
Hesabınıza tanımlanmış olan tüm kayıtlar silinir ve bunlara erişemezsiniz. Buna Sanal İçerik (satın aldığınız ürünler) de dahildir.

Paranızın iadesini isteyemezsiniz.
Oluşturduğunuz diğer hesapların da feshedilebileceğini anlıyor ve kabul ediyorsunuz.
Hesabınızın Legendware tarafından Hizmet Şartları çerçevesinde her zaman feshedilebileceğinin riskinin bulunduğunu biliyor ve bu şartlara göre davranacağınızı kabul ediyorsunuz.

# Legendware Hizmetleri ile neler yapabilirim?
Legendware Hizmetleri’ni ve Sanal İçerik’leri sadece şahsi ve ticari olmayan amaçlarınız için kullanabilirsiniz. Herhangi bir Legendware Hizmeti’nden gelir elde edemez veya Sanal İçerik’lerin takasını/satışını yapamazsınız. Sanal İçerik’leriniz devredilemez ve Legendware tarafından geri alınabilir. Hesabınızın feshedilmesi veya askıya alınması durumunda Sanal İçerik’leriniz de sonlandırılabilir. Aksi, sözleşmeler ile tarafımızca belirtilmedikçe hiçbir Legendware Hizmeti üzerinden gelir sağlayamaz, sistemlerimiz üzerinde tersine mühendislik uygulayamaz, kaynak koda dönüştüremez veya modifikasyonlar yapamazsınız.

# Legendware Hizmetleri içerisinde yayınladığım içeriklerden sorumlu muyum?
Evet. Legendware Hizmetleri içerisinde yayınladığınız tüm mesajlar, içerikler, metinler, sesler, görüntüler ve her türlü iletişiminizden (“İçerikleriniz”) siz sorumlusunuz.

İçerikleriniz’i ancak şu şartları kabul ediyorsanız yayınlayabilirsiniz:

İçerikleriniz’i yüklediğiniz veya yayınladığınız andan itibaren, yayınladığınız veya yüklediğiniz İçerikleriniz’in dağıtma, yayınlama, uyarlama, çoğaltma, değiştirme, türevlerini üretme ve tüm telif haklarını süresiz ve ücretsiz olarak Legendware’ye vermiş olduğunuzu kabul ediyorsunuz.
İçerikleriniz’in üzerindeki tüm haklarınızdan Türkiye Cumhuriyeti kanunlarının izin verdiği ölçüde feragat ediyorsunuz. Aksi durumda İçerikleriniz’i adınız veya rumuzunuz ile veya adınız veya rumuzunuz olmadan kullanma ve değiştirme hakkını Legendware’ye verdiğinizi kabul ediyorsunuz.
İçerikleriniz’in hiçbirinin Legendware’ye hiçbir gizlilik yükümlülüğü, eser sahibini zikretme yükümlülüğü veya başka yükümlülük getirmediğini ve İçerikleriniz’in herhangi bir kullanım veya ifşasından dolayı Legendware’nun sorumlu tutulamayacağını beyan, taahhüt ve kabul diyorsunuz.
İçerikleriniz’in hiçbir üçüncü şahsın haklarına tecavüz etmeyeceğini beyan, taahhüt ve kabul ediyorsunuz.

# Legendware Hizmetleri’ni kullanırken Legendware beni gözetim altında tutuyor mu?
Evet. Uygunsuz davranışları tespit etmek ve sınırlamak, hileyi ve bilgisayar korsanlığını önlemek ve Legendware Hizmetleri’ni iyileştirmek amacıyla bilgisayarınızda veya cihazınızda aktif bir şekilde sizi gözetim altında tutabiliriz. Legendware Hizmetleri’ni kullanmanızla ilgili bilgileri nasıl topladığımız ve işlediğimiz konusunda daha fazla bilgi almak için Gizlilik Politikası’na göz atınız.
